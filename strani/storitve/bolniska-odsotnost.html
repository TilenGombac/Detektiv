<h2 class="ui center aligned header">BOLNIŠKA ODSOTNOST</h2>

<p>
    Bolniške odsotnosti so v Sloveniji zelo pogoste, za delodajalce pa zelo neprijetne. Večinoma so bolniške odsotnosti realne, pogosto pa gre za primere zavestnih kršitev navodil osebnega zdravnika.
</p>

<p>
Bolniška odsotnost se preverja na dva načina:
<ul>
  <li>Kontrola bolniške odsotnosti
</li>
  <li>Nadzor bolniške odsotnosti
</li>
</ul> 
</p>
<p>
    <u>Kontrola bolniške odsotnosti.</u> Način dela je preprost, saj gre v bistvu za obisk na domu delavca, ki je na bolniškem dopustu. 
	Detektiv pri svojem delu pride v osebni stik z delavcem, se mu predstavi in ga seznani s tem, da je prišel preverit, če se delavec na bolniškem dopustu drži navodil osebnega ali po tridesetih delovnih dneh na bolniškem dopustu, imenovanega zdravnika s strani Zavoda za zdravstveno in invalidsko zavarovanje.
</p>

<p>
<u>Nadzor odsotnosti z dela</u> ima za namen ugotoviti domnevne kršitve odsotnosti z dela nadzorovanega. 
Take oblike dela se detektiv loti v primerih, ko obstaja delodajalčev sum, da zaposleni zlorablja bolniški dopust za opravljanje kakšnega dela, opravil ali za odhod izven kraja bivališča. 
Detektiv z lastnimi zaznavami in z zbiranjem informacij ugotovi, ali je nadzorovani dejansko bolan in se nahaja doma, ali pa krši odsotnost z dela.

</p>