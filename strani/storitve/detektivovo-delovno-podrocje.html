<h2 class="ui center aligned header">26. člen ZDD-1</h2>
<h3 class="ui center aligned header">(detektivovo delovno področje)</h3>

<p>
    Detektiv lahko opravlja dejavnost  na področjih, ki so opredeljene s tem zakonom.
</p>

<dl>
    <dt>&bull; Detektiv pridobiva informacije o:</dt>
    <dd>- osebah, ki so pogrešane ali skrite in o povzročiteljih premoženjskih in nepremoženjskih škod;</dd>
    <dd>- anonimnih pisanjih – o piscih in odpošiljateljih anonimnih pisanj;</dd>
    <dd>- dolžnikih in njihovem premoženju;</dd>
    <dd>- predmetih, ki so pogrešani ali izgubljeni;</dd>
    <dd>- dokaznem gradivu in dejstvih, potrebnih za zavarovanje ali dokazovanje pravic
        in upravičenj stranke pred sodišči, drugimi pravosodnimi organi in drugimi
        organi oziroma organizacijami, ki v postopkih odločajo o teh pravicah;</dd>
    <dd>- spoštovanju konkurenčne prepovedi in konkurenčne klavzule;</dd>
    <dd>- uspešnosti in poslovnosti poslovnih subjektov;</dd>
    <dd>- kaznivih dejanjih, ki se preganjajo na zasebno tožbo ter o njihovih storilcih;</dd>
    <dd>- zlorabah pravice do zadržanosti z dela zaradi bolezni ali poškodbe, zlorabah uveljavljanja
        pravice do povračila stroškov prevoza na delo in z dela, dela pod vplivom alkohola
        ali prepovedanih drog ter o drugih disciplinskih kršitvah in kršilcih.</dd>
    <dt>&bull; Detektiv vroča pisemske in druge pošiljke naslovnikom. Kadar vročanje
        pošiljk urejajo posebni predpisi, mora detektiv izpolnjevati pogoje v skladu s temi predpisi.</dt>
    <dt>&bull; Detektiv svetuje fizičnim in pravnim osebam na področju preprečevanja kaznivih ravnanj.</dt>
    <dt>&bull; Detektiv načrtuje in izvaja zaščito poslovnih skrivnosti,
        informacijskih sistemov, ekonomskih in osebnih podatkov in informacij.</dt>
    <dt>&bull; Detektiv opravlja upravičenja, ki so mu podeljena z drugimi zakoni.</dt>
</dl>
